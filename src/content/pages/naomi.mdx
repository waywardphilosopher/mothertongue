---
title: 'Naomi Sím (沈宛瑩)'
description: Naomi Sím.
publishDate: 'Oct 2 2023'
isFeatured: true
seo:
  image:
    src: '/images/naomisim.jpg'
    alt: Naomi Sím
---

import Order from '../../components/Order.astro';
import { Icon } from 'astro-icon/components';

![Naomi Sím](/images/naomisim.jpg)

## Introduction

Naomi Sím (沈宛瑩) is a Taiwanese writer with a background in Communication Design. She is a two-time recipient of the Tâi-gí Literature Award for short stories.

Her work explores themes of identity and culture, and uses humour and satire to examine deeper societal issues.

## 翠蘭ê情批 Chhùi-Lân ê Chêng-Phoe (Extract)

初提著頭一个台文文學獎ê歇熱，我轉來庄跤有兩項代誌，第一，欲唸予阿媽聽，伊煞笑我這馬講話阿啄仔腔聽袂落。第二，拄仔好趕會赴阿兄對台北轉來共in囝收瀾，我順紲會當做新小說ê題材。

「收涎收乾乾，永遠爸媽小心肝。」

我聽in收瀾歌無一句是台語，淡薄仔礙虐。阿兄佮阿嫂抱嬰仔分拜過ê收瀾餅予逐家食平安，食了彼暝我就做著一个怪夢，夢見我佇溪邊看著一塊石頭寫「飲水思源」隨感覺喙焦想欲啉水，頭向落去將手板曲曲，khat水來到面頭前，喙擘開，鼻甕予鹹酸苦汫ê溪水鑿甲袂喘氣，choân清醒起來。

Chho͘ thê-tio̍h thâu chi̍t-ê Tâi-bûn bûn-ha̍k chióng ê hioh-loa̍h, góa tńg--lâi chng-kha ū nn̄g-hāng tāi-chì, tē-it, beh liām-hō͘ a-má thiaⁿ, I soah chhiò góa chit-má kóng-ōe a-tok-á-khiuⁿ thiaⁿ-bē loe̍h. Tē-lī, tú-á-hó koáⁿ-ē-hù a-hiaⁿ tùi Tâi-pak tńg--lâi kā in-kiáⁿ siu-nōa, góa sūn-sòa ē-tàng chò sin siáu-soat ê tê-châi.

“Shōu xián shōu gān gān, yǒngyuǎn bà mā xiǎo xīngān.”

Góa thiaⁿ in siu-nōa-koa bô chi̍t-kù sī Tâi-gí, tām-po̍h-á gāi-gio̍h. A-hiaⁿ kah a-só phō eⁿ-á pun pài kòe ê siu-nōa-piáⁿ hō͘ ta̍k-ke chia̍h pêng-an, chia̍h-liáu hit mê góa tō chò-tio̍h chi̍t-ê koài bāng, bāng-kìⁿ góa tī khe-piⁿ khòaⁿ-tio̍h chi̍t-tè chio̍h-thâu siá, “Ím-súi su-goân,” sûi kám-kak chhùi-ta siūⁿ-beh lim-chúi, thâu àⁿ-lo̍h-khì chiòng chhiú-pán khiau-khiau, khat-chúi lâi-kàu bīn-thâu-chêng, chhùi peh-khui, phīⁿ-àng hō͘ kiâm-sng-khó͘-chiáⁿ ê khe-chúi chha̍k-kah bē-chhoán-khùi, choân chheng-chhéⁿ khí-lâi.

[...]

---

## <Icon name="mdi:headset" class="inline-flex align-middle text-4xl" /> Listen:

Listen in all four languages. This freely-available audio has been made possible with the generous support of Creative Scotland.

收聽四種語言版本。此免費音訊由Creative Scotland（蘇格蘭創意機構）慷慨資助，得以實現。

**翠蘭ê情批 (Chhùi-Lân ê Chêng-Phoe)**, read by Naomi Sím (沈宛瑩).

<audio controls>
  <source src="https://connect.windandbones.com/s/MK23fHYA5g4bFPF/download/Naomi-TW.mp3" type="audio/mp3" />
  Your browser does not support the audio element.
</audio>

**翠蘭的情書 (華語)**, translated by Kiú-kiong (玖芎), read by Kiú-kiong.

<audio controls>
  <source src="https://connect.windandbones.com/s/3sytdpjcFdqjtfc/download/Naomi-ZW.mp3" type="audio/mp3" />
  Your browser does not support the audio element.
</audio>

**Emerald Orchid Love Letter (English)**, translated by Will Buckingham (白忠修), read by Will Buckingham.

<audio controls>
  <source src="https://connect.windandbones.com/s/X5QSs8RdP5DwGib/download/Naomi-EN.mp3" type="audio/mp3" />
  Your browser does not support the audio element.
</audio>

**Litir-leannanachd Mhogairle Smàragach (Gàidhlig)**, translated by Lisa MacDonald, read by Lisa MacDonald.

<audio controls>
  <source src="https://connect.windandbones.com/s/oMqeBKrP5kCHPfX/download/Naomi-GA.mp3" type="audio/mp3" />
  Your browser does not support the audio element.
</audio>

---

<Order />
